---
type: "rules"
---

{{% rules-block heading="Opzet" icon="setup" %}}

Stop alle kaarten in één stapel en schud. Kies iemand om de eerste Sinterklaas te zijn: zij krijgen de _Small Sint_ kaart.

{{% /rules-block %}}

{{% rules-block heading="Doel" icon="objective" %}}

Het spel eindigt zodra je niet meer genoeg kaarten kan uitdelen om een ronde te spelen. Spelers tellen de punten op alle kaarten die ze hebben _gewonnen_, en de **hoogste totale score wint**!

{{% /rules-block %}}

{{% rules-block heading="Spelverloop" icon="action" %}}

Het spel verloopt in rondes met twee stappen: BIEDEN en SCOREN.

{{< rules-example id="turn" >}}

{{% rules-block heading="Bieden" %}}

Elke speler pakt **3 kaarten** in de hand uit hun **eerder gescoorde kaarten** (als mogelijk). Daarna krijgen ze **nieuwe kaarten** van de stapel totdat ze in **totaal 6 handkaarten** hebben.

{{< rules-image src="gameplay_round.webp" alt="Voorbeeld van hoe een ronde in het algemeen verloopt." >}}

Herhaal dan onderstaande 3 keer.

* De Sint onthult de volgende kaart van de stapel. (Deze rij kaarten heet de **Pakjeskamer**.)
* Beginnend bij de Sint, met de klok mee, maakt iedereen een keuze.
  * Ofwel je **gaat mee**. Je biedt _minstens_ hetzelfde als het huidige hoogste bod.
  * Ofwel je **stopt**. Leg al je handkaarten weg en doe deze ronde niet meer mee.

{{% remark %}}
Ja, in tegenstelling tot echt Poker, ga je hier gewoon één keer de tafel rond per onthulde kaart.
{{% /remark %}}

Bieden betekent simpelweg dat je handkaarten open voor je legt, zoals het naar voren schuiven van fiches bij echt poker. Als jouw bod al de hoogste was, hoef je natuurlijk niet perse iets te doen.

Zodra nog maar één iemand over is, stopt de ronde ook direct. 

{{% /rules-block %}}

{{% rules-block heading="Scoren" %}}

Elke speler die nog meedoet zoekt de **beste combinatie** wanneer ze hun eigen kaarten en de Pakjeskamer combineren.

Dit spel kent maar **twee mogelijke combinaties**.

* Zoveel mogelijk kaarten van dezelfde kleur.
* Of zoveel mogelijk kaarten met hetzelfde getal.

{{< rules-image src="gameplay_scoring.webp" alt="Voorbeeld van welke combinaties wel of niet scoren, en hoe je zo de ronde afhandelt." >}}

Hierbij winnen _meer kaarten_ dus van _minder kaarten_. Bij gelijkspel winnen _getallen_ van _kleuren_, en _hoger getal_ van _lager getal_. 

Als nog steeds gelijk, dan wint niemand.

Degene met de beste combinatie wint alle _geboden kaarten_ en wordt de nieuwe Sint.

{{% /rules-block %}}

{{% /rules-block %}}

{{% rules-block heading="Uitbreidingen & Varianten" icon="expansion" %}}

Heb je het basisspel onder de knie en ben je op zoek naar meer? Probeer dan deze varianten (geen nieuw materiaal nodig) of uitbreidingen (extra materiaal nodig)!

{{% rules-block heading="Variant: Surprises!" %}}

{{% rules-double-view src="variant_surprise.webp" alt="Voorbeeld van icoontje voor surprise op kaarten." split="leftheavy" %}}

Er zijn eigenlijk drie manieren om dit spel te gebruiken voor een volledige surpriseavond.

* De winnaar van elke _ronde_ kiest de volgende surprise uit. (Veruit het snelst.)
* Als een kaart met een _uitroepteken_ is ingezet (het "surprisesymbool"), kiest de winnaar van deze ronde de volgende surprise uit.
* De winnaar van het _hele spel_ kiest de volgende surprise uit. (Gehele potjes kunnen vrij vlot gaan in kleinere groepen.)

{{% /rules-double-view %}}

Ook kan het spel simpelweg fungeren als een leidraad of leuke activiteit, maar niet de individuele surprises aanduiden. Bijvoorbeeld, met deze regel: "De winnaar van het _hele spel_ (dat de hele avond duurt) krijgt een extra beloning."

{{% /rules-block %}}

{{% rules-block heading="Variant: Speculaas van Maken" %}}

{{% rules-double-view src="variant_biedregel.webp" alt="Visualisatie van de Biedregel en Remiseregel." split="leftheavy" %}}

Deze variant voegt vier regeltjes toe die het spel veel strategischer maken. Deze zijn slechts weggehouden uit het basisspel om deze absoluut zo simpel mogelijk te houden.

Elke regel is optioneel en staat op zichzelf; je hoeft ze niet allemaal _tegelijk_ te introduceren.

**Biedregel:** voor elke handkaart die jij inzet (om te bieden), _mag_ je één kaart uit je gewonnen kaarten (van vorige rondes) ook inzetten. Als jouw kaart een geld-icoontje heeft, dan _moet_ je dit doen.

**Remiseregel:** bij gelijkspel in score, wint de persoon die _meer heeft ingezet_.

{{% /rules-double-view %}}

**Handregel:** aan het begin van elke ronde, voordat iets is ingezet of onthuld, noemt de Small Sint een getal _lager dan 4_. Dit is het aantal kaarten dat mensen _minstens_ in hun hand moeten houden deze ronde.

**Overschattingsregel:** Als het _onmogelijk_ is voor een speler om mee te gaan met een bod---ze hebben simpelweg de kaarten niet---dan zeggen ze dit. Waarom? Als jij een bod doet waardoor _iedereen_ zou moeten afhaken, lig je per direct uit de ronde.

{{% /rules-block %}}

{{% rules-block heading="Variant: Wie kent hem niet?" %}}

Misschien is het opgevallen dat er twee Sintkaarten zijn: **Small Sint** en **Big Sint**. 

{{% remark %}}
Namen die natuurlijk verwijzen naar iets uit poker ... zeker als je het een beetje raar uitspreekt ...
{{% /remark %}}

In deze variant worden ze beide gebruikt.

De "echte" Sint krijgt altijd de Small Sint. Deze persoon _kiest_ welke andere speler de Big Sint krijgt.

* **Small Sint** moet, voordat de ronde begint, **één kaart bieden**.
* **Big Sint** moet vervolgens dat bod minstens **verdubbelen**, als mogelijk. (Je mag niet opgeven voordat je dat hebt gedaan.)

Als je speelt met de _Stafpiet_ actiekaart, mag je bij uitvoering kiezen of je de Small Sint of de Big Sint wilt krijgen.

Ten slotte kan je deze (optionele) regelverandering toevoegen: "De eerste persoon die stopt in een ronde, wordt per direct de Sint."

{{% /rules-block %}}

{{% rules-block heading="Uitbreiding: Actiepiet" %}}

{{% rules-double-view src="uitbreiding_actiekaarten.webp" alt="Voorbeeld van een actiekaart en hoe je die gebruikt." split="leftheavy" %}}

Deze uitbreiding voegt speciale kaarten toe met een _actie_ erop. Dit staat op de kaart zelf geschreven. 

Actiekaarten gelden pas als je ze **toevoegt aan je bod**, tenzij anders aangegeven.

Je kan er zo veel of zo weinig toevoegen aan je spel als gewenst. Sommige zijn meer strategisch, sommige meer flauw, dus kies welke je leuk lijken.

{{% /rules-double-view %}}

{{% /rules-block %}}

{{% rules-block heading="Uitbreiding: Pietje Precies" %}}

{{% rules-double-view src="uitbreiding_pietjeprecies.webp" alt="Voorbeeld van mogelijke combinaties en hoe Pietje Precies dit beïnvloedt." split="leftheavy" %}}

Deze uitbreiding heeft één cruciale nieuwe regel: 

> Een combinatie telt alleen als het _alle kaarten omvat_.

Als jij bijvoorbeeld wilt scoren op "kaarten van dezelfde kleur", moeten dus _alle_ kaarten (van de Pakjeskamer en van jouzelf) die kleur zijn. Zo niet, dan is jouw combinatie altijd een dikke vette nul waard.

Om hierbij te helpen, is een derde combinatie toegestaan: **straatje**. Dat betekent dat alle kaarten opeenvolgende getallen hebben (zonder dubbele).

{{% /rules-double-view %}}

Om óók hierbij te helpen voeg je de **Pietje Precies** actiekaart toe. 

> Streep bij het scoren één kaart naar keuze weg. (Onthoudt dat acties alleen werken als onderdeel van je bod.)

VOORBEELD: Jij hebt 4 Rode kaarten en 1 Blauwe. Je hebt één Pietje Precies in je bod. Dan mag je die blauwe wegstrepen om een geldige combinatie (4 Rood) te scoren.

Als je speelt met de Actiepiet uitbreiding, mag je ook _elke andere actiekaart_ gebruiken als een Pietje Precies. Dat doe je door deze kaart _gedekt_ op te leggen, waardoor de normale inhoud (actie én waarde) dus _niet gelden_.

{{% /rules-block %}}

{{% /rules-block %}}

