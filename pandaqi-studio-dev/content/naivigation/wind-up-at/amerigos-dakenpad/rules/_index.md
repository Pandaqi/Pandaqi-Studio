---
type: "rules"
---

{{% rules-block id="setup" heading="Opzet" icon="setup" %}}

Plaats **11 Routekaarten** op een rij. Plaats **Amerigo** in het midden. (Vouw deze dubbel zodat je hem kunt neerzetten als een pion.)

Plaats alle andere kaarten in _open_ stapels per _soort_: één stapel voor alle **Paardkaarten** en één stapel voor alle **Pakjeskaarten**.

Elke speler trekt 3 kaarten naar keuze van deze stapels. Neem deze in de hand.

{{% remark %}}
De tekst op de Vaarkaart is slechts ter herinnering; het icoontje is genoeg om te weten wat de kaart doet.
{{% /remark %}}

@TODO: EXAMPLE IMAGE

{{% /rules-block %}}

{{% rules-block id="objective" heading="Doel" icon="objective" %}}

Dit is een coöperatief spel: je speelt samen en wint samen.

Je **wint** zodra je alle huizen (op de route) hun pakjes hebt gegeven. Je **verliest** als je voor die tijd van de daken valt.

Ondanks de insteek van samenwerking mag je **nooit je exacte handkaarten communiceren**! Natuurlijk mag je wel praten over andere dingen.

{{% /rules-block %}}

{{% rules-block id="action_play" heading="Spelverloop" icon="action" %}}

Iedereen speelt **tegelijkertijd één kaart**. Zodra iedereen een geheime kaart heeft gekozen, onthul je ze allemaal.

Sorteer de kaarten op basis van hun getal, op volgorde van **laag naar hoog**. 

Voer vervolgens één voor één de kaarten uit.

* **Paardkaarten** bewegen Amerigo over de route.
* **Pakjeskaarten** doen niks op zichzelf, maar zijn nodig om huizen te scoren.

Want hoe "bezorg" je pakjes aan een huis?

> Als Amerigo op een **huiskaart** komt, en diens gewenste pakjes zijn **eerder deze ronde uitgevoerd**, dan bezorg je die! Draai de huiskaart om.

Aan het **einde van elke ronde** moet je een _uiterste routekaart_ (meest links óf rechts) **weghalen**. Als hierdoor een huis verdwijnt (dat je nog niet had gescoord), plaats je deze aan het andere uiteinde, en moet je nóg een kaart weghalen. 

Je kunt niet dezelfde kaart meerdere keren "weghalen" (in een ronde). Het kan dus zijn dat je kaarten blijft verplaatsen totdat je ze bijna allemaal hebt gehad.

Als je ooit de kaart onder Amerigo moet weghalen, of je loopt zelf van de route af, dan **verlies je het spel**.

Iedereen vult diens hand weer aan tot 3 kaarten. Volgende ronde!

@TODO: EXAMPLE IMAGE

{{% /rules-block %}}

{{% rules-block id="expansions" heading="Uitbreidingen" icon="expansion" %}}

Wil je wat meer uitdaging? Or juist wat _minder_? Probeer deze varianten of uitbreidingen.

{{% rules-block heading="Varianten" %}}

Voor een **makkelijker** spel, probeer een van deze regels.

* Als jouw kaart de _hoogste_ in jouw hand was, mag je dat na de onthulling tegen de tafel zeggen.
* Negeer het getal op de pakjeskaarten. Ze zijn altijd "eerder gespeeld" dan alle andere kaarten.

Voor een **moeilijker** spel, probeer een van deze regels.

* Vul je handkaarten aan (tot 3) _voordat_ je de uiterste routekaart verwijdert (en de route dus nog flink wordt aangepast).
* Er is maar één trekstapel (met alle soorten kaarten door elkaar).
* Of behoudt de trekstapel per soort, maar maak hem _gesloten_. (Dus je trekt gedekt en weet niet wat de anderen trekken.)

{{% /rules-block %}}

{{% rules-block heading="Uitbreiding: Gladde Daken" %}}

Deze uitbreiding voegt nieuwe routekaarten toe met **speciale acties**. Voer de actie alleen uit als je de ronde **eindigt** op deze kaart.

Als je met deze uitbreiding speelt, is het aan te raden om te beginnen met meer routekaarten (13 of 15). Als je toevallig minder dan 5 huizen hebt, leg dan de route opnieuw.

{{% /rules-block %}}

{{% rules-block heading="Uitbreiding: Paardensprongen" %}}

Deze uitbreiding voegt een paar nieuwe beweeg- en pakjekaarten toe. Schudt deze kaarten simpelweg mee in de stapels.

Deze hebben soms **geen getal** (een "X" op die plek). 

* Dat betekent dat de speler die de kaart heeft gespeeld zelf mag **kiezen** waar deze terechtkomt in de volgorde! (Maar nog altijd zonder overleg met anderen.)
* Als **meerdere** getalloze kaarten worden gespeeld, gaan ze juist allemaal weg (en worden niet uitgevoerd).

{{% /rules-block %}}
 
{{% /rules-block %}}