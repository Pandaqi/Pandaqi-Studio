---
type: "project"

title: "Wie is de Trol?"
blurb: "(Dutch only) Probeer in uitdagende opdrachten zoveel mogelijk geld te verdienen ... tenzij je de trol bent, die alles stiekem moet laten mislukken."
# blurb: "Een spel voor 3--10 spelers waarbij iedereen zoveel mogelijk geld probeert te verdienen ... behalve de trol. Die probeert alles te laten mislukken, zonder te worden gepakt. Kan jij de trol ontmaskeren?"

date: 2020-09-05

difficulty: "regular"
genres: ["thematic"]
categories: ["board-game", "hybrid-game", "standard"]
tags: ["media", "traitor", "player-powers", "bluffing"]
themes: []

driveLink: "https://drive.google.com/drive/folders/1u791rNWb82YJme3rEqjjd5k-kWqbzR3t"

multiplayermode: "competitive"
language: NL
playtime: 60-120
playercount: [3,4,5,6,7,8,9,10]
ages: everyone

media: [wieisdetrol_inaction_1, wieisdetrol_inaction_2, wieisdetrol_inaction_3]

---

## Hoe werkt het?

Dit is een bordspelvariant op het programma _Wie is de Mol?_ De ervaring probeert zoveel mogelijk trouw te blijven aan het origineel.

Je speelt in combinatie met de computer (deze website). Daarop verschijnen de opdrachten en wordt elke ronde een echte test ingevuld.

### Doel?

Eén speler wordt stiekem de _trol_. Hij wil zo min mogelijk geld binnenhalen.

De rest zijn _kandidaten_. Die willen samen geld verdienen, maar kunnen alleen individueel winnen door de trol te ontmaskeren!

### Spelverloop?

Men speelt in rondes (of "afleveringen"). Elke bestaat uit **drie opdrachten, een test, en de executie**

Als je afvalt bij de test, blijf je in het spel, maar krijgt enkele handicaps.

### Opdrachten?

Iedereen heeft kaarten vast. Elke opdracht maakt _op een of andere manier_ gebruik van deze kaarten om een uitdaging te creëren.

De ene opdracht ben je aan het pokeren. De andere opdracht moet je in groepen elkaars code ontcijferen. En de volgende keer moet je samen 5 kaarten van dezelfde soort op tafel krijgen.

{{< figure url="wieisdetrol_tutorial_1" alt="Hoe een typische opdracht werkt. (Plaatje uit spelregels.)" >}}


## Wat heb ik nodig?

Klik de **"Download"**-knop hierboven.

* **Files** bevat 3 bestanden: _hulpkaarten_ (jokers, vrijstellingen), _geldbriefjes_ en _speelkaarten_. Print deze uit en volg de instructies op de blaadjes.
* **Rules** bevat de spelregels (met plaatjes en voorbeelden). Het basisspel is slechts de eerste 4 pagina's.

Het spel heeft **75+ unieke opdrachten**. Dus zelfs met het basisspel zal het nooit saai worden!

En als laatste natuurlijk: medespelers, gezelligheid, een bak chips, en een goede pokerface.

Zodra je klaar bent, **[start je het spel](game)**! Je hoeft het spel maar op één apparaat (computer, tablet, smartphone) te starten. Eenmaal begonnen kan je de pagina niet meer verlaten, want dan verlies je alle voortgang. (Het spel zal je ook tegenhouden.)

## Eerste potje?

Hier zijn wat tips om het spel snel uit te leggen en te beginnen.

Leg spelers alleen uit **hoe een opdracht werkt**. (Hij verschijnt op de computer. Je zet geld in en de leider kiest de beginspeler. In je beurt, trek je een kaart en speelt zoveel kaarten als je wilt.)

Leg daarna de pagina **"Kaartsoorten"** open op tafel. Iedereen kan zelf kijken wat hun kaart betekent tijdens het spel.

Klik de optie **"Eerste Potje"** aan. Je krijgt simpelere opdrachten en een knop om jezelf aan de regels te herinneren.

Pas als je bij de eerste testfase komt, leg je uit hoe deze werkt.

Pas als je bij de eerste executie komt (iemand is afgevallen), leg je de gevolgen hiervan uit.

## Wie heeft dit spel gemaakt?

Nou ja, ik dus. **Pandaqi**. Ook wel **Tiamo Pastoor** in het echt, een freelance kunstenaar. Check de rest van [deze spellenwebsite](https://pandaqi.com). Of mijn [portfolio](https://rodepanda.com/nl) voor mijn andere werk.

Ik was zeer ontevreden met het "officiële" WIDM bordspel en besloot zelf iets te maken dat het programma veel beter nabootst. Het heeft anderhalf jaar en meerdere versies gekost, maar het eindresultaat mag er zijn!