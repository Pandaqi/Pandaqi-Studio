---
type: "rules"
---

## Opzet

{{< rules/rules-image-sidebar src="setup.webp" alt="Voorbeeld van hoe je een nieuw spel opzet." >}}

Plaats **11 Routekaarten** op een rij. Plaats **Amerigo** in het midden. (Vouw deze dubbel zodat je hem kunt neerzetten als een pion.)

Des te meer huiskaarten (met pakjes) je toevoegt aan deze route, des te moeilijker het spel.

Plaats alle andere kaarten in _open_ stapels per _soort_: één stapel voor alle **Paardkaarten** en één stapel voor alle **Pakjeskaarten**.

Elke speler trekt 3 kaarten naar keuze van deze stapels. Neem deze in de hand.

{{% rules/rules-remark %}}
De tekst op de Paardkaart is slechts ter herinnering; het icoontje is genoeg om te weten wat de kaart doet.
{{% /rules/rules-remark %}}



## Doel

Dit is een coöperatief spel: je speelt samen en wint samen.

Je **wint** zodra je alle huizen (op de route) hun pakjes hebt gegeven. Je **verliest** als je voor die tijd van de daken valt.

Ondanks de insteek van samenwerking mag je **nooit je exacte handkaarten communiceren**! Natuurlijk mag je wel praten over andere dingen.


## Spelverloop

Iedereen speelt **tegelijkertijd één kaart**. Zodra iedereen een geheime kaart heeft gekozen, onthul je ze allemaal.

{{% rules/rules-remark %}}
Bij 2 of 3 spelers speelt iedereen **twee** kaarten.
{{% /rules/rules-remark %}}

Sorteer de kaarten op basis van hun getal, op volgorde van **laag naar hoog**. 

Voer vervolgens één voor één de kaarten uit.

* **Paardkaarten** bewegen Amerigo over de route.
* **Pakjeskaarten** doen niks, maar zijn nodig om huizen te scoren.

Want hoe "bezorg" je pakjes aan een huis?

> Als Amerigo op een **huiskaart** komt, en diens gewenste pakjes zijn **ook gespeeld deze ronde**, dan bezorg je die! Draai de huiskaart om.

{{< rules/rules-image src="gameplay_round.webp" alt="Voorbeeld van een ronde: speel tegelijk kaarten, sorteer, voer uit." >}}

Aan het **einde van elke ronde** moet je een _uiterste routekaart_ (meest links óf rechts) **weghalen**. Als hierdoor een huis verdwijnt (dat je nog niet had gescoord), plaats je deze aan het andere uiteinde, en moet je nóg een kaart weghalen. 

Je kunt niet dezelfde kaart meermaals "weghalen" (in een ronde). Het kan dus zijn dat je kaarten blijft verplaatsen totdat je ze bijna allemaal hebt gehad.

Als je ooit de kaart onder Amerigo moet weghalen, of je loopt zelf van de route af, dan **verlies je het spel**.

Iedereen vult diens hand weer aan tot 3 kaarten. Als een trekstapel op is, schudt je de aflegstapel en wordt dat de nieuwe trekstapel. Volgende ronde!

{{< rules/rules-image src="gameplay_round_end.webp" alt="Voorbeeld van het einde van een ronde: kort de route in, verlies het spel als je daardoor van de daken valt." >}}


## Uitbreidingen

Wil je wat meer uitdaging? Or juist wat _minder_? Probeer deze varianten of uitbreidingen.

### Varianten

Voor een **makkelijker** spel, probeer een van deze regels.

* Neem _meer kaarten_ in de hand, bijvoorbeeld 4 of 5. (Dit werkt het beste bij lagere spelersaantallen.)
* Als je tijdens een ronde pakjes (succesvol) hebt bezorgd, hoef je _géén uiterste Routekaart weg te halen_!
* Als jouw kaart de _hoogste_ of _laagste_ in jouw hand was (kies één van twee uitersten voordat het spel begint), zeg je dat na onthulling tegen de tafel.
* Na onthulling van de kaarten, en voordat ze worden uitgevoerd, mag je één kaart snel terug in de hand nemen. Deze keuze wordt gemaakt door de speler die het hoogste getal speelde.

Voor een **moeilijker** spel, probeer een van deze regels.

* Pakjes tellen alleen als deze worden uitgevoerd **voordat** je het huis bezoekt dat deze wil. (Hierbij wordt omdraaien op de plek ook gezien als het huis opnieuw bezoeken.)
* Sommige spelers vinden het juist intuïtiever als pakjes alleen tellen **nadat** je het huis hebt bezocht (dus als je al op het huis staat zodra het pakje wordt uitgevoerd).
* Gebruik slechts één trekstapel (met alle soorten kaarten door elkaar). 
* Behoudt de trekstapel per soort, maar maak hem _gesloten_. (Dus je trekt gedekt en weet niet wat de anderen trekken.)

Voor een **ander** spel, probeer de volgende set regels.

* Leg de Routekaarten in een **cirkel**!
* Aan het einde van de ronde verwijder je een willekeurige niet-huiskaart. 
* Je verliest het spel slechts als dit niet meer kan. (Omdat het een cirkel is, kan je niet meer zelf "van het dak lopen".)


### Uitbreiding: Gladde Daken

Deze uitbreiding voegt nieuwe routekaarten toe met **speciale acties**. Voer de actie alleen uit als je de ronde **eindigt** op deze kaart.

Als je met deze uitbreiding speelt, is het aan te raden om de Route wat langer te maken: minstens 13 kaarten, waarvan minstens 5 huizen en 3 speciaal.

Sommige van deze kaarten vragen een keuze te maken. Je mag hierover discussiëren, natuurlijk, maar de definitieve keuze ligt bij de speler die het hoogste getal speelde.


### Uitbreiding: Paardensprongen

Deze uitbreiding voegt een paar nieuwe beweeg- en pakjekaarten toe. Schudt deze kaarten simpelweg mee in de stapels.

Ook is de "moeilijkere variant" nu verplicht: 

> **Pakjes gelden alleen** als ze zijn uitgevoerd **voordat** Amerigo het huis bezoekt (dat om die pakjes vraagt).

Deze nieuwe kaarten hebben soms **geen getal** (een "X" op die plek). 

* Dat betekent dat de speler die de kaart heeft gespeeld zelf mag **kiezen** waar deze terechtkomt in de volgorde! (Maar nog altijd zonder overleg met anderen.)
* Als **meerdere** getalloze kaarten worden gespeeld, gaan ze juist allemaal weg (en worden niet uitgevoerd).

Als je de uiterste uitdaging aangaat---alle uitbreidingen, alle Routekaarten, moeilijkste regels---is slim gebruik van deze kaarten cruciaal voor de overwinning ...

 
