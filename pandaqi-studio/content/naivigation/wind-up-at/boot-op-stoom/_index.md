---
type: "project"

title: "Boot op Stoom"
blurb: "Bestuur samen de stoomboot en zorg dat je niet op de klippen loopt of de pakjes verkeerd aflevert."

weightProject: 20

driveLink: "https://drive.google.com/drive/folders/15EEuGgU5vfh_S2dgEua5zhxdyeXvSBRX"

date: 2025-10-26

difficulty: "kids-can-play"
genres: ["family", "thematic", "adventure"]
categories: ["board-game", "tile-game", "standard"]
tags: ["fixed-order", "shared-map", "grid", "turn-based", "guessing", "bias", "variable-setup", "orientation", "set-collection", "high-score"]
themes: ["sea"]

multiplayermode: ["cooperative"]
language: NL
playtime: 30
playercount: [2,3,4,5,6,7,8]
ages: everyone
devlog: "/blog/boardgames/naivigation/wind-up-at/sint-spellen/"
---

## Wat heb ik nodig?

Dit is een professioneel bordspel dat je gratis kan printen! Het kan natuurlijk altijd gespeeld, maar is in eerste instantie gemaakt voor _Sinterklaasavond_, met _zeer simpele regels_ and ondersteuning voor _grote groepen_ (als nodig).

Hoe doe je dat?

* Lees de [speelse regels](rules).
* Klik Download > Files > 1 - Basis Set
* Print de PDF, knip het uit, en heb plezier met je kinderen of familie!

**Kan ik het spel aanpassen?** Met de [generator](game) hieronder kan je precies instellen wat je wilt. Druk op de knop en hij maakt een PDF met jouw gewenste kaarten. Zo kan je een zwart-wit versie vragen (minder inkt nodig!) of eentje met veel grotere kaarten (voor de kleinste kinderen!) 

**Heb je een nog simpeler Sintspel?** Jazeker. Probeer [Amerigo's Dakenpad](/naivigation/wind-up-at/amerigos-dakenpad/). Hetzelfde idee, maar dan zonder tekst, gelijktijdige beurten, en nog korter.

**Ik wil meer!** Dit spel is onderdeel van een groter project genaamd [Naivigation](/naivigation/). Dit zijn allemaal soortgelijke spellen waarbij je _samen_ (zonder communicatie!) een voertuig moet besturen. De meeste daarvan zijn, echter, alleen beschikbaar in het Engels.

## Achtergrond

De oorsprong van dit spel is niet zo verrassend. Ik was bezig met mijn Naïvigatiespellen en dacht: "Ja maar wacht eens even, zou het niet leuk zijn als ik een Nederlandse Sinterklaasversie maak waarbij je de stoomboot of Amerigo samen bestuurt?" 

Dat werden uiteindelijk twee losse spellen. Deze gaat over de stoomboot en is duidelijk ietsje moeilijker dan de andere, maar daardoor ook langer en diepgaander.

Ik maak regelmatig spellen rondom feestdagen. Het geeft een handige deadline, maar het is ook _het_ moment waarop mensen samen zijn en een spelletje proberen. Ik zou natuurlijk willen dat mensen het hele jaar door gezellig samenkwamen en bordspellen deden. Hopelijk geven mijn gratis professionele spellen een impuls om dit te doen.

Zoals altijd kan je met véél meer diepgang lezen over het hele proces in de [devlog](/blog/boardgames/naivigation/sint-spellen/) op mijn blog.

## Credits

De gebruikte lettertypes voor dit spel zijn **Freebie** (voor sierlijke kopjes) en **Crimson** (voor langere, leesbare tekst). Deze lettertypes had ik uitgezocht voor mijn [Sinterklaasbundel](https://tiamopastoor.com/books/de-laatste-piet-en-diens-veertig-versintsels/) en ik vond ze leuk genoeg om ze ook voor dit Sinterklaasspel te gebruiken. Alle andere onderdelen---plaatjes, spelontwerp, idee, code---zijn volledig door mij gemaakt.